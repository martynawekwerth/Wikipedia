<!DOCTYPE html>
<html>

<head>
    <title>Elżbieta II - Wikipedia, wolna encyklopedia</title>
    <link rel="stylesheet" href="style.css" />
</head>

<body>
    <h1>Elżbieta II</h1>
    <hr style="color:grey;">
    <div>
        <span class="left">
            <img class="logo" src="images/Wikipedia-logo-v2-pl.svg_.png" />
        </span>
    </div>
    <table>
        <caption><b>Elżbieta II</b><br>Elizabeth Alexandra Mary
        </caption>
        <tbody>
            <tr class="introduction">
                <td class="decoration1">-</td>
                <td><i>Z Bożej łaski królowa Zjednoczonego Królestwa Wielkiej Brytanii i Irlandii
                        Północnej
                        oraz innych
                        jej posiadłości i terytoriów, głowa Wspólnoty, obrończyni wiary</i></td>
                <td class="decoration2">-</td>

            </tr>
            <tr>
                <td class="picture"> <img class="picture" src="images/Queen_Elizabeth_II_in_March_2015.jpg"
                        alt="Queen Elizabeth II March 2015 by Joel Rouse" />
                </td>
            </tr>
            <td class="text">Królowa Zjednoczonego Królestwa i pozostałych Królestw Wspólnoty</td>
            </tr>
            <tr>
                <td class="image"><img src="images/Royal_Coat_of_Arms_of_the_United_Kingdom.svg.png" />
                </td>
            </tr>
            <tr>
                <td class="image"><img class="image" src="images/Signature_of_Elizabeth_II.svg.png" />
                </td>
            </tr>
            <tr>
                <td class="text">Królowa Zjednoczonego Królestwa
                    i pozostałych Królestw Wspólnoty</td>
            </tr>
            <tr>
                <td class="mini-table">Okres</td>
                <td class="details">od 6 lutego 1952
                    do 8 września 2022</td>
            </tr>
            <tr>
                <td class="mini-table">Koronacja</td>
                <td class="details">2 czerwca 1953</td>
            </tr>
            <tr>
                <td class="mini-table">Poprzednik</td>
                <td class="details">Jerzy VI</td>
            </tr>
            <tr>
                <td class="mini-table">Następca</td>
                <td class="details">Karol III</td>
            </tr>
        </tbody>
    </table>
    <div>
        <p class="text-in-wiki">
            <b>Elżbieta II</b> (ang. Elizabeth Alexandra Mary; ur.
            <a href="https://pl.wikipedia.org/wiki/21_kwietnia">21 kwietnia</a>
            <a href="https://pl.wikipedia.org/wiki/1926"> 1926</a>
            w Londynie, zm. 8 września 2022 w Balmoral<sup>[2]</sup>) – królowa Wielkiej Brytanii z dynastii
            <a href="https://pl.wikipedia.org/wiki/Windsorowie">Windsorów</a>
            od 6 lutego 1952 (koronowana 2 czerwca 1953) do 8 września 2022, córka króla Jerzego VI i
            jego małżonki, Elżbiety Bowes-Lyon.<br>
        </p>

        <p class="text-in-wiki">
            Oprócz godności królowej Zjednoczonego Królestwa Wielkiej Brytanii i Irlandii Północnej była również głową
            14 innych
            państw: Antigui i Barbudy, Australii, Bahamów, Belize, Grenady, Kanady, Jamajki,
            Nowej Zelandii, Papui-Nowej Gwinei, Saint Kitts i Nevis, Saint Lucia, Saint Vincent i Grenadyn, Tuvalu i
            Wysp Salomona,
            które razem z Wielką Brytanią mają status tzw. Commonwealth realm. Liczba państw, w których panowała
            Elżbieta II zmieniała się podczas jej panowania. Wszystkich państw, które uznawały ją za głowę państwa było
            33.<br>
        </p>
        <p class="text-in-wiki">
            Od 9 września 2015 królowa Elżbieta II była najdłużej panującym monarchą Wielkiej Brytanii; pobiła rekord
            królowej Wiktorii (63 lata, 7 miesięcy i 2 dni)<sup>[3]</sup>, której była praprawnuczką. Od 13 października
            2016 była
            najdłużej panującą żyjącą głową państwa na świecie. Wcześniej tytuł ten przysługiwał Ramie IX – królowi
            Tajlandii, który rządził od 1946 do swojej śmierci w 2016. Od 12 czerwca 2022 była drugim po Ludwiku XIV
            najdłużej panującym monarchą na świecie, wyprzedzając króla Tajlandii, który urząd sprawował 70 lat i 126
            dni<sup>[4]</sup>.<br>
        </p>
        <p class="text-in-wiki">
            W 1952 zdobyła tytuł Człowieka Roku magazynu <em>Time</em>.
        </p>

        <div>
            <ul>
                <li>1 <a class="content" href="#mlodosc">Młodość</a></li>
                <li>2 <a class="content" href="#nastepczyni-tronu">Następczyni tronu</a></li>
                <li>3 <a class="content" href="#malzenstwo-i-dzieci">Małżeństwo i dzieci</a></li>
                <li>4 <a class="content" href="#wstapienie-na-tron">Wstąpienie na tron</a></li>
                <li>5 <a class="content" href="#krolowa-wielkiej-brytanii">Królowa Wielkiej Brytanii</a></li>
                <li>5.1 <a class="content" href="#rezydencje">Rezydencje</a></li>
                <li>5.2 <a class="content" href="#podroze">Podróże</a></li>
                <li>5.3 <a class="content" href="#wspolnota-narodow">Wspólnota Narodów</a></li>
                <li>5.4 <a class="content" href="#poglady">Poglądy</a></li>
                <li>5.4.1 <a class="content" href="#polityka">Polityka</a></li>
                <li>5.4.1.1 <a class="content" href="#kanada">Kanada</a></li>
                <li>5.4.1.2 <a class="content" href="#rodezja">Rodezja</a></li>
                <li>5.4.1.3 <a class="content" href="#australia">Australia</a></li>
                <li>5.4.1.4 <a class="content" href="#zjednoczone-krolestwo">Zjednoczone Królestwo</a></li>
            </ul>
        </div>
        <h2 id="mlodosc">Młodość</h2>
        <p>Urodziła się poprzez cięcie cesarskie[5] 21 kwietnia 1926 o godz. 2:40 GMT w domu przy 17 Bruton Street w
            dzielnicy
            Mayfair w Londynie[6]. Była córką księcia Alberta z Yorku, drugiego syna urzędującego króla Jerzego V, i
            księżnej Yorku
            Elżbiety Bowes-Lyon[7][8]. Świadkiem jej narodzin był minister spraw wewnętrznych William Joynson-Hicks,
            który
            kontrolował, by podczas porodu nie podmieniono noworodka na inne dziecko[9]. W momencie narodzin
            Elżbieta
            zajmowała
            trzecie miejsce w linii sukcesji, po księciu Walii Edwardzie i swoim ojcu[5]. 29 maja 1926 została
            ochrzczona
            wodą z
            Jordanu w kaplicy Buckingham Palace[10] przez anglikańskiego arcybiskupa Yorku, Cosma Langa[11]. Jej
            rodzicami
            chrzestnymi byli: król Jerzy V, królowa Maria, księżniczka królewska Maria Windsor, książę Artur, lord
            Claude
            Bowes-Lyon
            oraz Mary Elphinstone[12]. Elżbieta Aleksandra Maria pierwsze imię otrzymała po matce, drugie po
            prababce
            (królowej
            Aleksandrze), a trzecie po babce (królowej Marii)[10].

            W młodości była nazywana przez najbliższych „Lilibet”, ponieważ nie potrafiła poprawnie wymówić swojego
            imienia
            w języku
            angielskim – „Elizabeth”[7][10]. Była opisywana przez swoich biografów jako spokojne, posłuszne, mało
            spontaniczne i
            skłonne do kontrolowania swoich emocji dziecko[13], od najmłodszych lat była przygotowywana do objęcia
            funkcji
            królowej[14]. Miała dobre relacje ze swoim dziadkiem i ówczesnym królem, Jerzym V[15]. W 1929 na prośbę
            króla
            została
            ściągnięta do Bognor Regis, aby pomóc mu w powrocie do zdrowia po operacji płuc[15]. Jej matka od
            najmłodszych
            lat córki
            dbała o jej popularność w mediach – gdy Elżbieta miała trzy lata, jej zdjęcie znalazło się na okładce
            magazynu
            „Times”,
            ponadto wizerunek księżniczki drukowany był na broszurach, ona sama była też bohaterką artykułów
            prasowych[16],
            oprócz
            tego zaczęto produkować pamiątki z jej podobizną, a gdy miała cztery lata, w Muzeum Figur Woskowych
            Madame
            Toussand
            umieszczono figurę dziewczynki[17]. W 1930 urodziła się jej siostra, Małgorzata Windsor[15].

            Dzieciństwo spędziła na Piccadilly Road 145, gdzie zamieszkali jej rodzice[16]. Wychowywała się z dala
            od
            rówieśników,
            co miało ją uchronić przed przypadkowymi znajomościami[18] oraz dziecięcymi chorobami[19]. Ze względu na
            izolowanie jej
            od społeczeństwa stała się osobą nieśmiałą[20]. Jedyną bliską jej koleżanką w tym okresie była młodsza
            od niej o
            kilka
            lat Sonia Graham-Hodgson, z którą utrzymywała regularny kontakt aż do śmierci kobiety w 2012[18].
            Wychowaniem
            Elżbiety
            zajmowała się niania Clara Cooper Knight[17] oraz garderobiana Margaret MacDonald, nazywana przez nią
            „Bobo”[21], która
            później została pokojówką królowej[22]. Edukacją księżniczki zajmowała się guwernantka Marion
            Crawford[7][23].
        </p>
        <h2 id="nastepczyni-tronu">Następczyni tronu</h2>
        <p>Kiedy Elżbieta miała 10 lat, w 1936 zmarł jej dziadek, król Jerzy V[24]. Tron objął jej stryj, książę
            Walii,
            Edward
            VIII, który jednak 11 grudnia 1936 abdykował, nie mogąc poślubić dwukrotnie rozwiedzionej Amerykanki
            Wallis
            Simpson[25].
            Następnym królem został jej ojciec, Jerzy VI[25], a Elżbieta zajęła pierwsze miejsce w linii
            sukcesji[26]. Po
            koronacji
            ojca zamieszkała w Buckingham Palace[18]. W wieku 13 lat podjęła naukę m.in. konstytucji Wielkiej
            Brytanii u
            Henry’ego
            Martena, wykładowcy Eton College[27], poza tym uczestniczyli u boku ojca w licznych spotkaniach z wysoko
            postawionymi
            politykami i urzędnikami[28].

            Po wybuchu II wojny światowej wraz z siostrą Małgorzatą została umieszczona w zamku w Windsorze w
            Berkshire[29].
            Lord
            Hailsham zasugerował, aby księżniczki zostały ewakuowane do Kanady[30], na co matka Elżbiety II, królowa
            Elżbieta
            Bowes-Lyon, odparła: Dzieci nigdzie nie pojadą beze mnie, ja nie opuszczę króla, a król nie wyjedzie
            nigdy[31].
            13
            października 1940 wówczas 14-letnia Elżbieta na antenie BBC wygłosiła swoje pierwsze publiczne
            przemówienie, w
            którym
            zwróciła się ze słowami otuchy do dzieci Wspólnoty Narodów[32].

            W latach 1941–1944 wraz z siostrą grała w pantomimach w Pałacu Windsor, a dochody z przedstawień były
            przeznaczane na
            rzecz żołnierzy[33]. W 1943 po raz pierwszy samodzielnie wystąpiła publicznie[8]. W lutym 1945 wstąpiła
            do
            Auxiliary
            Territorial Service ze stopniem podporucznika[34]. Została przeszkolona na kierowcę i mechanika,
            uzyskując
            stopień
            kapitana[35]. Dzień zwycięstwa w Europie w 1945 świętowała wraz z siostrą, oficerami ochrony i tłumem
            ludzi na
            londyńskich ulicach[36][37].W lutym 1947 złożyła swoją pierwszą oficjalną wizytę zagraniczną, celem jej
            podróży
            był Związek Południowej Afryki[8].
            Wyprawa trwała przez 10 tygodni[38]. W audycji radiowej nadawanej z okazji jej 21. urodzin powiedziała:
            Oświadczam wobec
            was wszystkich, iż poświęcę całe moje życie, jakiekolwiek będzie, długie czy krótkie, służbie wam i
            wielkiej
            imperialnej
            Wspólnocie, której członkami jesteśmy my wszyscy[8][39].</p>
        <h2 id="malzenstwo-i-dzieci">Małżeństwo i dzieci</h2>
        <p>Elżbieta II poznała Filipa, syna księcia Andrzeja Greckiego i Alicji Battenberg w 1934, podczas ślubu
            księżniczki
            Mariny
            i księcia Kentu Grzegorza[40]. W ciągu następnej dekady spotkali się kilkukrotnie, m.in. w 1939, gdy
            Filip
            oprowadził
            Elżbietę po Britannia Royal Naval College[41][42]. W 1946 Filip, mimo sprzeciwu brytyjskiej
            arystokracji,
            otrzymał zgodę
            króla Jerzego VI na poślubienie jego córki[42], a w sierpniu 1946 oświadczył się następczyni tronu na
            wzgórzu w
            zamku
            Balmoral[43]. 9 lipca 1947 nastąpiło oficjalne ogłoszenie zaręczyn Elżbiety i Filipa[40].

            Ślub odbył się 20 listopada 1947 w Opactwie Westminsterskim[40][44]. Ceremonia była emitowana na żywo w
            radiu i
            transmitowana w telewizji[45]. W weselu wzięło udział ok. 2000 gości, wśród których znaleźli się m.in.
            król
            Iraku Fajsal
            II, holenderski książę Bernhard i jego żona, księżniczka Juliana oraz dziedziczny wielki książę
            Luksemburga Jan
            i jego
            siostra, księżniczka Elżbieta[40]. Miesiąc miodowy młoda para spędziła w Broadlands, posiadłości Louisa
            Mountbattena[46]. W latach 1949–1951 Elżbieta mieszkała w Villa Guardamangia na Malcie[47], dokąd po
            ślubie
            Filip
            wyjechał, by kontynuować służbę wojskową[41].

            Z Filipem miała czworo potomków, są nimi[48]:

            Karol III (ur. 14 listopada 1948), książę Walii, król Wielkiej Brytanii od 2022 roku[49]
            Anna (ur. 15 sierpnia 1950), księżniczka królewska, żona Marka Phillipsa, następnie Timothy’ego
            Laurence’a
            Andrzej (ur. 19 lutego 1960), książę Yorku
            Edward (ur. 10 marca 1964), hrabia Wesseksu
            Filip zmarł 9 kwietnia 2021 w zamku w Windsorze w wieku 99 lat[41].</p>
        <h2 id="wstapienie-na-tron">Wstąpienie na tron</h2>
        <p>Choroba ojca – zdiagnozowano u niego raka gardła – sprawiała, że księżniczka Elżbieta przejęła część jego
            obowiązków[50][51]. W 1951 złożyła wizyty w Grecji, Włoszech, na Malcie i w Kanadzie, a także spotkała
            się z
            amerykańskim prezydentem Harrym Trumanem w Waszyngtonie[50], jak również poprowadziła obrady Tajnej
            Rady[51]. W
            styczniu
            1952 razem z mężem udała się w podróż po krajach Wspólnoty Narodów[52]. 6 lutego 1952, podczas pobytu w
            hotelu
            Treetops
            w Thice w Kenii[53], od księcia Filipa dowiedziała się o śmierci ojca, który zmarł na atak serca[54].
            Natychmiast
            wróciła z mężem do Wielkiej Brytanii[54]. Tuż po śmierci ojca w rozmowie z Martinem Charterisem,
            asystentem
            swojego
            prywatnego sekretarza, poinformowała o wyborze królewskiego imienia – Elżbieta[25]. Dzień po śmierci
            ojca
            została
            ogłoszona królową Wielkiej Brytanii[55]. W uroczystości, która odbyła się w St. James’s Palace wzięli
            udział
            m.in.
            członkowie Tajnej Rady Wielkiej Brytanii i lord mer Londynu[55].24 marca 1953 zmarła na raka gardła
            królowa-wdowa Maria Teck, jednak przed śmiercią wyraziła życzenie, aby z tego powodu
            nie przekładano koronacji. Odbyła się ona 2 czerwca 1953[56]. Koronację Elżbiety w opactwie
            westminsterskim
            obserwowało
            8251 osób[57]. Podczas ceremonii asystowało jej osiem druhen noszących tren[58]. Arcybiskup Canterbury
            Geoffrey
            Fisher
            obwieścił zgromadzonym: Panowie, przedstawiam wam królową Elżbietę, waszą niezaprzeczalną królową, wam
            wszystkim, którzy
            tu przybyliście złożyć jej hołd i oddać się jej na służbę. Czy gotowi jesteście ją uznać?[59], na co
            lordowie
            odpowiedzieli: God save Queen Elizabeth[60]. Kolejnym etapem ceremonii była przysięga na Biblię[61].
            Królowa
            zobowiązała
            się rządzić królestwem i krajami Wspólnoty Narodów zgodnie z ich prawami i zwyczajami oraz umacniać
            Kościół
            Anglii[61].
            Następnie zdjęła płaszcz, diadem i klejnoty, po czym zasiadła na tronie pod złotym baldachimem
            podtrzymywanym
            przez
            czterech kawalerów Orderu Podwiązki[62]. Później Arcybiskup namaścił świętymi olejkami dłonie, pierś i
            czoło
            królowej[62]. Następnie przyznano jej insygnia nowej godności – ostrogi św. Jerzego, królewski miecz,
            jabłko
            królewskie,
            bransolety, pierścień, berło z krzyżem i berło z gołębicą[62][63]. Następnie królowa została odziana w
            purpurowy,
            haftowany złotem, aksamitny płaszcz. W czasie koronacji został wykonany hymn koronacyjny Georga
            Friedricha
            Händla Zadok
            the Priest, który od 1727 powtarza się na każdej uroczystości koronacyjnej brytyjskiego
            monarchy[potrzebny
            przypis]. Na
            zakończenie arcybiskup nałożył jej na głowę koronę św. Edwarda, a lordowie jeszcze raz zawołali God save
            Queen
            Elizabeth[potrzebny przypis]. Następnie trzej książęta krwi królewskiej – Edynburga, Gloucester i Kentu
            – a za
            nimi
            pozostali lordowie, złożyli hołd królowej. Następnie Elżbieta z mężem przyjęli komunię pod dwiema
            postaciami.
            Ceremonię
            zakończyło odśpiewanie Te Deum. Po trzygodzinnej ceremonii królowa, z ciężką koroną na głowie, berłem w
            lewej i
            jabłkiem
            w prawej ręce, miała kłopoty z powstaniem i poprosiła o pomoc arcybiskupa. Następnie opuściła opactwo,
            wymieniwszy
            wcześniej koronę św. Edwarda na lżejszą państwową koronę imperialną.</p>
        <h2 id="krolowa-wielkiej-brytanii">Królowa Wielkiej Brytanii</h2>
        <h3 id="rezydencje">Rezydencje</h3>
        <h3 id="podroze">Podróże</h3>
        <h3 id="wspolnota-narodow">Wspólnota Narodów</h3>
        <h3 id="poglady">Poglądy</h3>
        <h4 id="polityka">Polityka</h4>
        <h5 id="kanada">Kanada</h5>
        <h5 id="rodezja">Rodezja</h5>
        <h5 id="australia">Australia</h5>
        <h5 id="zjednoczone-krolestwo">Zjednoczone Królestwo</h5>

</body>


</html>